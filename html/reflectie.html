<!DOCTYPE html>
<html lang="en">
    <head>
        <meta charset="UTF-8">
        <meta name="viewport" content="width=-device-width, initial-scale=1.0">
        <link rel="stylesheet" href="../css/reflectie.css"/>
        <title>Reflectie</title>
    </head>
    <body>
        <header>
            <div id="header-divider">
                <h2><a href="opdrachten.html">Vorige</a></h2>
                <h1>Reflectie</h1>
                <h2><a href="../index.html">Home</a></h2>
            </div>
        </header>
        <main>
            <article>
                <h2>AIM-reflectie op WPL1</h2>
                <p>In semester 1 volgde ik Werkplekleren 1, een opleidingsonderdeel waarin ik zowel aan IT-taken als aan mijn professionele groei werkte. Ik maakte thuis opdrachten zoals een klein project in Scratch, een CV/portfolio met HTML en CSS, en ik oefende op plannen, reflecteren en het uitvoeren van permanente evaluaties. Door die combinatie kreeg ik niet alleen technische oefenkansen, maar ook een beter beeld van wat er in een professionele context verwacht wordt, zoals kwaliteit afleveren, deadlines respecteren en duidelijk communiceren.</p>
                <p>Een bijzonder positief element vond ik de feedback na ingediende opdrachten. Die feedback maakte duidelijk wat al sterk was en wat ik nog moest verbeteren, waardoor ik gerichter kon bijleren. De opdracht die mij het meest verraste, was het maken van een CV met HTML en CSS: ik merkte dat ik creativiteit kan combineren met structuur en dat kleine details, zoals layout, typografie en animaties, een groot verschil maken in hoe professioneel iets overkomt. Door daarmee te experimenteren leerde ik ook beter iteratief werken: eerst een basisversie bouwen en daarna stap voor stap verbeteren.</p>
                <p>Wat ik minder leuk en soms frustrerend vond, was dat we bij de laatste opdrachten en de PE minder of geen feedback kregen, terwijl ik die net nodig had om te weten of ik op de juiste weg zat. Ook het schrijven van reflecties vond ik uitdagend, vooral het koppelen van de leerstof aan mijn eigen ervaringen. Daardoor voelde reflecteren soms als extra werk, in plaats van als iets dat mij echt vooruithelpt.</p>
                <p>Het nieuwe inzicht dat ik meeneem naar het volgende semester, is dat ik vaker naar de lessen zal gaan, zodat ik een beter netwerk kan opbouwen en leerkrachten later ook iets positiefs over mij kunnen zeggen. Zo maak ik meer kans op een stage in een bepaald bedrijf. De meest waardevolle les die ik hierbij meeneem uit de lessen over werkplekverkenning, is dat zichtbaarheid en een professionele houding, zoals aanwezig zijn, meedoen en vragen stellen, mee bepalen welke kansen je later krijgt.</p>
                <p>Ik zou een persoonlijk succes tijdens Werkplekleren 1 noemen dat ik geslaagd ben voor dit vak, omdat ik graag aan een groot project wil werken en volgend jaar ook stage wil doen.</p>
            </article>
            <article>
                <h2>Wat neem ik mee naar volgende WPL</h2>
                <section>
                    <div class="section-divider"><h3>Kernkwaliteit: structuur</h3></div>
                    <div class="section-divider"><h3>Valkuil: perfectionisme</h3></div>
                    <div class="section-divider"><h3>Uitdaging: creativiteit</h3></div>
                    <div class="section-divider"><h3>Allergie: chaos</h3></div>
                </section>
                <p>Tijdens Werkplekleren 1 merkte ik dat mijn kernkwaliteit vooral structuur is, omdat ik mijn taken graag overzichtelijk plan en stap voor stap uitvoer op basis van de features en verwachtingen die op voorhand zijn opgesteld. Die structuur hielp mij om opdrachten tijdig af te werken en om duidelijke keuzes te maken, bijvoorbeeld bij het bouwen van een C# WPF-programma.</p>
                <p>Tegelijk merkte ik dat ik soms te perfectionistisch werk. Bij de PE van de C# WPF-applicatie heb ik bijvoorbeeld erg veel tijd besteed aan de lay-out, waardoor ik minder tijd overhield voor het C#-gedeelte. Daardoor loop ik het risico dat ik deadlines moeilijker haal of dat ik stress krijg wanneer er nog veel werk moet gebeuren.</p>
                <p>In WPL2 wil ik mijn creativiteit verder ontwikkelen door vaker kleine projecten te maken, zoals mijn portfolio en mijn CV, en door bewust extra features te verzinnen en uit te proberen. Een concreet doel is dat ik bij oefeningen zoals Blackjack (C# Essentials) telkens minstens één uitbreiding bedenk, bijvoorbeeld een betere UI, extra spelregels of een scorehistoriek, zodat ik leer om verder te denken dan enkel de basisvereisten. Aan mijn lector of werkplekcoach wil ik ook vragen hoe ik sneller ideeën kan omzetten in haalbare features en hoe ik kan inschatten welke extra’s realistisch zijn binnen de tijd die we krijgen.</p>
                <p>Daarnaast wil ik beter leren omgaan met mijn allergie chaos, bijvoorbeeld wanneer teamgenoten weinig bijdragen of wanneer plannen plots veranderen. Ik wil dan blijven werken met een duidelijke taakverdeling, korte deadlines en heldere communicatie, zodat ik zelf vooruit kan blijven gaan zonder te blokkeren. Op die manier kan ik rustiger blijven en toch blijven doorwerken, ook als de situatie minder gestructureerd is.</p>
            </article>
        </main>
    </body>
</html>